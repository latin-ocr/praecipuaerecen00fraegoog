37

dicit. Quod quamquam Kirchhoff non satis probasse videtur,
tamen equidem eo nsque progredior ut dubitem utrum omnino
ullam certam Odysseae formam continuaverit Telegonia; quae,
si non, ut Odyssea ipsa, popularibus narrationibus niteretur sed
quacumque forma absolutam Odysseam continuaret,non tam miris
modis in rebus novis narrandis recessisset ab indole et exemplo
cogniti carminis. Idem etiam de reliquis epici cycli carminibus

cum Iliade et Odyssea comparatis observandum est3 nec fortasse ,

ad aliam 'seutentiam deducimur examinatis Graecae artis
antiquissimis monumentis, vasa dico rubro picta saec. VI a. Chr.
n.: quarn rem pluribus persequi nec peritia mea nec lines mihi
propositi sinunt.

Sed enim aliud est observationum genus, quo Kirchhoffii
acumen maxime splendet, ad quas iam transeamus. Primo
excursu agit deloco α 269—302: exponens deficientem senten·
tiarum nexum in consiliis Minervae ‘suadentis Telemacho:
1) ut contione convocata absterreat a proposito procos, ma-
tremque parentibus suis remittat 3 deinde, non addito „quod
si minus processerit” pergit hortari: 2) ut nave instructa iter
faciat Pylum et Spartam ad indagandum num vivat Ulixes et
ubi versetur3 quem si mortuum esse acceperit, domum redux
iusta ei peragat matremque collocet. Postremo omni deficiente
nexu ita Minerva concludit: vi aut dolo procos interficiendos
curet Telemachus, Orestae secutus exemplum. Hic cum singula
consilia bene se habent, vitium nascitur ex eorum coniunctione,
quae uude nata sit, quaerendum. In proximo libro (β) Tele·
machus contione convocata de procorum iniuriis queritur,·
Ithacensium auxilium implorans3 cui responderis Antinous suadet
ut matrem a se dimittat (β 113 sq.) Quo consilio repudiato
Telemachus deos ultores procis minatur, nisi ab iniuriis
desistant3 eius verba augurio firmantur, quod interpretantem
Halithersen reprehendit Eurymachus Antinoique consilium
iterat (β 195). Rogans deinde Telemachus ut navem sibi
instruant, qua profectus de patris sorte certior fiat antequam
in matre collocanda procis morigeretur, ne hoc quidem impetrat.

 

