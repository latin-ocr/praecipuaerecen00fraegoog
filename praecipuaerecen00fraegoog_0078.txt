63

agricolae vita praeferatur nautarum occupationi (p. 493).
Anticliam quoque de Laerte (p. 524) et Telemacho non
congruentia cum ceteris referre, cum etiam in libro ο Ulixes
Eumaeum de parentibus suis interroget quasi nihil antea de

iis audiverit. Catalogum vero heminarum manifesto esse “

rhapsodi alicuius additamentum, nihil pertinens ad Odysseae
fabulam (p. 527). Omnino autem incongruum videri, Ulixem
in hac parte libri λ cognoscere res Ithacenses‚ cum post VII
demum annos Ithacam venturus sit. Sed ipsius Kammeri
opinio de antiqua libri tsorma cum post vs. 41 (ἄνδρες
ἀρηίφατοι cett.) statim transeundum dicat ad vs. 328, quo
Ulixes significat, se propter horam provectam finem narrandi
facturum, merito mira videri debet.

Huic enim si credimus, Ulixes narravit se a Circe. nulla*
adiecta itineris causa ad inferos missum animas superve-
nientes aspexisse3 nec vero ultra progressus precibus tantum
Alcinoi permotus respondit longe miserabiliora narrare se
velle λ 381 (cum tamen nihil miserabile antecesserit) ; deinde
exposuit quomodo, mulierum animis fugatis - nullas tamen
mulieres suo libro λ recepit Kammer'- accesserint Aga-
memno ceterique <t 385). Ad talem carminis constitutionem,
quae haud probat Kammerum plus in poesi aestimanda sapere
quam eos quos multis locis reprehendit, illorum ducit ratio,
qui difficultatibus in quibus iure offenderunt tollendis singulos
locos eiciunt, quasi vero turn reliqua bene procedant aut
unum simplexque carmen efficiant; quorum ut arguerem ra·
tionem pluribus verbis mihi Kammeri sententia tractanda fuit.
Pauca sufficiunt de Sittlio p. 119, ob exiguum numerum
versuum aliunde petitorum quos in λ notavit, hunc librum
ad antiquissimas partes Odysseae pertinere affirmanti. Contra
Niese p. 166 cett. τὴν νέκυιαν Telemachia recentiorem dicit,
quia in ea caedes procorum praedicitur quae addita demum
Telemachia in Odysseam illata sit. De hoc et de ceteris
posthac videbimus; ceterum cum Wilamowitzio p. 141 cett.
animadvertimus vaticinium Tiresiae et necessario pertinere

 

